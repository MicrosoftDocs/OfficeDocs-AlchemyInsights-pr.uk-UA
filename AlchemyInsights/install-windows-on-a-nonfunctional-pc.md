---
title: Інсталяція Windows на нефункціональному ПК
ms.author: pebaum
author: pebaum
manager: mnirkhe
ms.audience: Admin
ms.topic: article
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "9001473"
- "3501"
ms.openlocfilehash: 5bd53d40f14a8116d2efa4a6a4bf0714381a2de4
ms.sourcegitcommit: e332b3229881a1cf65ac84250d88256081b237bf
ms.translationtype: HT
ms.contentlocale: uk-UA
ms.lasthandoff: 03/28/2020
ms.locfileid: "43034403"
---
# <a name="install-windows-on-a-nonfunctional-pc"></a>Інсталяція Windows на нефункціональному ПК

Ви можете інсталювати нову копію Windows, виконати чисту інсталяцію або повторно інсталювати Windows за допомогою інсталяційного носія (USB-носія або DVD-диска).

1. **Знайдіть ключ продукту або цифрову ліцензію**.

    - Розташування ключа продукту залежить від того, як ви отримали копію Windows. Довідку з пошуку ключа наведено в статті [Пошук ключа продукту Windows](https://support.microsoft.com/help/10749/windows-10-find-product-key). 

2. **Створіть власний інсталяційний носій за допомогою USB-носія або DVD-диска**.

    - Щоб виконати цей крок, вам знадобиться окремий робочий комп’ютер, якщо ПК, на якому потрібно інсталювати Windows, нефункціональний.

    - Як інсталяційний носій ми рекомендуємо використовувати пустий USB-носій або DVD-диск, оскільки весь вміст буде видалено.

    - Докладні відомості з форматування USB-носія див. в статті [Інсталяція Windows із US-носія](https://docs.microsoft.com/windows-hardware/manufacture/desktop/install-windows-from-a-usb-flash-drive).

    - [Завантажте та запустіть засіб створення носія](https://www.microsoft.com/software-download/windows10), коли будете готові створити інсталяційний носій. Перегляньте відповідні інструкції, щоб дізнатися, як використовувати цей засіб.

3. **Інсталяція Windows на нефункціональний ПК за допомогою USB-носія або DVD-диска з кроку 2**.

    - Підключіть створений інсталяційний носій до нефункціонального ПК, а потім увімкніть його.

    - На екрані початкового налаштування виберіть мову та встановіть інші параметри, а потім натисніть кнопку **Далі**. Якщо екран налаштування не з’являється, можливо, ПК не налаштовано для завантаження з диска. Перейдіть на веб-сайт виробника ПК, щоб дізнатися, як змінити порядок завантаження, і повторіть спробу.

    - Виберіть **Відновити комп’ютер**.

    - На екрані **Вибір параметра** виберіть **Виправлення неполадок**. Тут можна відновити систему з контрольної точки відновлення.

**Увага!** Якщо ви намагаєтесь інсталювати Windows на робочий ПК, ви можете виконати крок 3 по-іншому. Додаткові інструкції для різних сценаріїв див. в статті [Варіанти відновлення у Windows 10](https://support.microsoft.com/help/12415/windows-10-recovery-options).
